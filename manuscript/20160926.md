# 26.9.2016 - Los Angeles, City Hall, Little Tokyo, Hollywood, Beverly Hills, konečně steak, balení kufrů

   * 10:00

Vstáváme.

   * 11:30

Vyrážíme do Downtown, Los Angeles na prohlídku centra města. Počasí slibuje horký suchý slunečný den. Pro dnešek mám řízení auta na starosti já.

   * 12:00

Parkujeme auto přímo v centru Downtownu a jdeme si prohlédnout nedalekou radnici města City Hall.

   * 13:00

Na vstupu procházíme bezpečnostní kontrolou a systémem výtahů jedeme do 26. patra, kde je ochoz s vyhlídkou na město do všech čtyřech stran.

   * 13:10

Po schodech vycházíme do 27. patra a jsme na vyhlídce, odkud vidíme Downtown, v dáli Hollywood a většinu města Los Angeles zalitou sluncem pod modrou oblohou. Teplota dosahuje 40 °C a nastává tak vůbec nejteplejší den naší výpravy.

   * 13:50

Jsem zase dole na ulici a šlapeme do japonské čtvrti Little Tokyo.

Cestou se zastavujeme u budovy losangeleské policie LAPD.

   * 14:00

Jsme v japonské čtvrti, kde objevujeme cukrárnu Cafe Dulce, kde mají neodolatelné donuty, tak si dáváme sladkou svačinku.

   * 14:15

Dostáváme hlad a jelikož Čermisovi s Renčou ještě z jejich plánu zvývá ochutnat pizzu, nacházím nedalekou pizzerii Mr. Pizza, kde si dáváme oběd.

   * 15:15

Najedení opouštíme pizzerii a jdeme k autu a míříme k chodníku slávy v Hollywoodu.

   * 15:40

Cestou se zastavujeme u Renčiny povinné a vysněné zastávky - vily, kde se točil její oblíbený seriál z dětství, Čarodějky (Charmed).

   * 16:15

Už jsme na Hollywood Boulevard, parkujeme auto a rozcházíme se na individuální prohlídku hvězd na chodníku.

Mimo jiné nacházím Arnolda Schwarzeneggera nebo Leonadra Nimoye :)

   * 18:15

Scházíme se všichni u auta, vyměňujeme si zážitky a jedeme se podívat do uliček Beverly Hills.

   * 19:00

Po prohlídce Beverly Hills hledáme poslední cíl dnešního dne a vlastně i celé výpravy - steak.

   * 19:20

Nejprve zkoušíme JR's Barbeque, ale to se ukazuje jako nehodné našeho zájmu.

   * 19:55

Nalézáme mnohem přitažlivější alternativu, Woodranch BBQ & Grill. To se nejprve tváří podezřele prázdné, což nikdy nevěstí dobrou restauraci, ale pak se dozvídáme, že právě v tuto chvíli probíhá první duel v americké volbě jejich nového prezidenta, a tudíž máme velkou kliku, že je tu místo. Spokojení si objednáváme nekteří steak a nekteří žebra.

   * 21:45

Velmi spokojeni odcházíme s tím, že jsme si pochutnali, a výrážíme autem zpět na hotel balit a vyspat se na zítřejší cestu domů.

   * 22:30

Přijíždíme na hotel.

Balím kufr a připravuju se na zítřejší cestu.

   * 0:30

Jdeme spát.
