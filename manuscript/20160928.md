# 28.9.2016 - Přílet do Prahy bez kufrů, vážení "po"

## 4:30->12:30

Letadlo se vynořuje z oblaků nad Londýnem. Máme zpoždění, náš let do Prahy by měl odlétat v 13:25, tak pospýcháme z letadla a zrychleným krokem se přesouváme k bráně našeho dalšího letu.

## 13:05

Skoro dobíháme k zavírající se bráně, nad kterou už bliká "Closing Gate", ale naštěstí jí všichni procházíme a tedy stíháme naše letadlo do Prahy a oddychujeme si, že nemusíme opakovat náš zážitek ze začátku naší výpravy.

## 15:40->16:40

Dosedáme na letišti v Praze, vystupujeme z letadla a míříme k pásu, kde najdeme naše kufry.
Po půlhodině čekáni se našich kufrů nedočkáváme, tak jdeme k zákaznické podpoře, kde se dozvídáme, že naše kufry zůstali v Londýně, ale že dorazí až večer kolem 20:00 dalším letadlem. Dostali jsme nabídku, že nám je kurýr přiveze, a tak zanecháváme naše kontakty a opouštíme letištní prostor. Při  východu konečně potkávám svoji Kseni a s velkou radostí, že jsme konečně zase spolu láskyplnně končíme v těsném objetí.

Tím končí naše výprava a tento deník s ní :)

P.S.: Ještě doma se vážím, abych zjistil, kolik jsem během těch tří týdnů přibral na váze, očekávám tak +5 kg, ale váha k mému překvapení ukazuje 79,6 kg, což znamená, že jsem skoro 1 kg zhubl :)