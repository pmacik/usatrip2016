# 23.9.2016 - San Francisco, Cable Car, Lombard Street, Pier 39, vězení Alcatraz

   * 10:00

Vstáváme.

   * 11:10

Vyrážíme na prohlídku San Francisca podruhé.

   * 12:00

Stojíme v centru San Francisca na Powell St. a kupujeme lístky na projížďku [Cabel Car](https://en.wikipedia.org/wiki/San_Francisco_cable_car_system).

   * 12:05

Stavíme se do fronty u konečné točny na zastávce Powell St., která je dlouhá asi 150 lidí.

Čermis odhaduje dobu, než se ve frontě posuneme k nastoupení, na 20 minut.

   * 12:13

Boris čekání ve frontě vzdává, odpojuje se od nás a vyráží pěšky.

   * 12:25

Fronta se pousunula asi o 15 lidí a Čermis vzdává, načež se domlouváme na tom, že popojdeme pěšky a pak nastoupíme o kus dál.

   * 13:05

Naše chůze nás přivádí do čínské čtvrti Chinatown, kterou si procházíme a prohlížíme, než dojdeme na křižovatku Powell St. a Jackon St., kde bychom mohli mít šanci nastoupit na Cable Car, které tu má zastávku.

   * 13:40

Po prohlídce čínské čtvrti nakonec nastupujeme o zastávku dříve a užíváme si jízdu ulicemi San Franciscem.

   * 13:55

Vyskakujeme z Cable Car na zastávce u druhé nejzakroucenější ulici světa [Lombard Street](https://cs.wikipedia.org/wiki/Lombard_Street_a_Vermont_Street).

Tu scházíme dolů a prohížíme si výhled na východní San Francisco spolu s věží [Coit Tower](https://cs.wikipedia.org/wiki/Coit_Tower).

Pak už míříme na sever k nábřeží San Francisco Bay.

   * 17:30

Jsme na nejznámějším molu Pier 39 a v rychlosti si ho procházíme.

   * 18:00

Na molu Pier 33 se stavíme do fronty na přívoz, který nás má dovézt na ostrov [Alcatraz](https://cs.wikipedia.org/wiki/Alcatraz), kde leží dnes už nefungující věznice.

Na palubě lodi již po páté potkáváme náš oblíbený Belgicko-Kanadský pár a tak si s nimi děláme společnou fotku.

   * 18:55

Vyloďujeme se na Alcatrazu a vyrážíme na jeho prohlídku komentovanou elektronickým průvodcem, který nás provádí prostorami vězení i jeho historií a který je namluvený skutečnými hlídači a bývalými vězni, co tu byli.

   * 21:25

Plni dojmů odjíždíme posledním přívozem zpět na pevninu do San Francisca.

   * 21:50

Přistáváme u pevniny a jdeme pěšky přes celé nábřeží až k zastávce BARTa Embarcadero, odkud se chceme nechat dovézt vlakem až na naši zastávku u hotelu.

   * 23:00

Jsme konečně v Oaklandu a jdeme na hotel.

Děláme si mezipřistání v nedalekém obchodě, kde si kupujeme něco na zub.

   * 0:00

Jdeme všichni spát, abychom zítra vstali brzy a stihli slabý provoz přes most Golden Gate Bridge a mohli si ho tak v klidu projet autem.

