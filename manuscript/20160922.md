# 22.9.2016 - Promarněný steak, San Francisco, americká pizza, náhrada za steak, Golden Gate Park 

   * 10:00.

Vstáváme.

Rýmička naštěstí trochu ustoupila a můžu se tak těšit na svoje vysněné San Francisco.

Při pokusu udělat online rezervaci v restauraci House of Prime Ribs, na jejíž ultimátní steak se celý trip po USA těším, zklamaně zjišťuji, že mají na příští 2 týdny obsazeno. Lehce frustrovaný si uvědomuji, že vzhledem k tomu, že jsme na poslední chvíli nevěděli, kdy v San Franciscu nakonec budeme, a že tedy dělat rezervaci dopředu nemělo smysl, vzdávám se myšlenky na opakovaný zážitek z nejlepšího steaku, který jsem tu před čtyřmi lety zažil. 

   * 11:30

Vyrážíme směr San Francisco.

   * 11:45

Jsme u nedaleké zastávky MacArthur nadzemky BART, kde kupujeme v automatu lístky.

   * 12:00

Nastupujeme do vlaku BART a odjíždíme na zastávku Powell St. v centru San Francisca.

   * 12:25

Jsme na stanici Powell St.

Rozdělujeme se: Renča s Čermisem jdou po vlastní ose, já a Boris míříme do japonské čtvrti Japantown najít čajovnu a dát si čaj.

   * 13:00

Zastavujeme se v občerstvení Irwing's Pizza, abychom konečně ochutnali americkou pizzu.

Překvapuje mě, jak dobrá je. Ačkoliv má "buchtové" těsto, je nadýchané, lehké a křupavé.

   * 14:10

Jsme v Japantown a chvíli stojíme za okny restaurace Benihana, kde místní kuchař přímo u stolu připravuje lidem jídlo. Po chvíli žasnutí rozhodujeme se dát si oběd tu a nechat si jídlo připravit stejným způsobem a odnést si skvělý zážitek

Tento zážitek se pro mě nakonec ukazuje jako adekvátní náhrada za promarněný steak a vrací mi to radost, o kterou jsem ráno přišel.

Já i Boris si vychutnáváme a bavíme se u choreogravie a show, kterou nám kuchař předvádí, stejně jako z vůní a chutí, které se z pokrmu linou.

   * 15:40

Spokojení a nadšení odcházíme směrem do pakru Golden Gate Park, kde je japonská čajová zahrada, kde si v klidu cheme dát zelený čaj.

Cestou procházíme přes pozemky místní univerzity San Francisco University, od které je pěkný výhled na záliv i město.

   * 17:05

Vstupujeme do východní části parku Golden Gate Park.

   * 17:45

Procházíme branou do japonské čajové zahrady, kde zjišťujeme, že místní čajovna za 15 minut zavírá. Dáváme si tedy alespoň "točený" čaj. Ten je i tak příjemný a zahřívá mě na tělě.

Příjemně unavený a nasycený zážitky rozhoduji se už zamířít už zpět na hotel a odpojuji se tak od Borise, který ještě pokračuje v prohlídce města.

   * 18:10

Na nedaleké zastávce nastupuji na autobus a vydávám se na cestu měste zpět na hotel.

   * 21:30

Jsem zpět na hotelu v Oaklandu, kde už Čermis s Renčou koukají v pyžamu na televizi.

   * 0:00

Zhasínáme světla a odcházíme do říše snů.

