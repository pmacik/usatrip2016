# 21.9.2016 - Cesta do Oaklandu, rýmička, Návrat do budoucnosti

## 8:30

Vstáváme včas na snídani :)

## 10:15

Opouštíme hotel a uklízíme auto, než se vydáme do oblasti kolem San Francisca.

## 10:30

Volantu se chápe Čermis.

V místní benzínce bereme nějaký benzín a jedeme směr Bay Area.

## 12:40

Ve městě Tracy bereme další benzín a kafe, aby si Renča mohla dát cookie :)

Začínám pociťovat spánkový deficit a těším se na hotel, abych si mohl lehnout a dospat ho :)

## 13:50

Jsme v Oaklandu u našeho hotelu Imperial Inn, který se stává naším útočištěm na příští tři noci.

## 15:30

Boris odchází na obhlídku města.

## 16:10

Renča a Čermis odchází na lov kešek a prohlídku města.

Já zůstávám na pokoji, abych si v klidu lehl a trochu se prospal. Zdá se, že ta únava je ve skutečnosti rýmička, kterou jsem asi chytil po chladné noci a dopoledni v Yosemitech. Beru si Paralen, lehám si a okamžitě usínám.

## 18:50

Vrací se Boris s vyprávěním o nedaleké univerzitě v Barkley.

## 19:20

Renča a Čermis se vracejí se třemi ulovenými keškami.

## 19:40

Renča zapíná televizi, brouzdá kanály a nachází právě běžící námi všemi oblíbený film Návrat do budoucnosti II :) V reklamách se dozvídám, že po skončení dávají i III, takže můj plán na večer je jasný, v klidu ležet, léčit si rýmičku s Martym McFlyem :)

## 20:30

Ostatní odcházejí do nedaleké prádelny vyprat si oblečení.

Já prát nepotřebuji, tak zůstávám v posteli a snažím se vyležet rýmičku, abych byl zítra fit na San Francisco.

## 22:15

Ostatní se vracejí vypraní a voňaví :)

## 23:00

Odcházím do říše snů.
