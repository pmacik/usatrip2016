# 18.9.2016 - Město duchů Bodie, Mono Lake, stanování v Yosemite

## 8:00

Vstávám první a v kávovaru, který máme k dispozici v kuchyňce, vařím ranní kávu.

Ostatní postupně vstávají také.

## 10:00

Vydáváme se na cestu k našemu dnešnímu cíli, města duchů v Kalifornii zvaného [Bodie](http://www.ghosttowngallery.com/htme/bodie.htm).

## 11:40

Ve městečku Bishop stavíme u benzinky pro benzín a WC. U stojanů s benzínem jsou dlouhé fronty, tak jedeme dál. Zkusíme jinou benzínku.

## 12:30

Cestou se zastavujeme u místa zvaného [Hot Creek](http://www.fs.usda.gov/recarea/inyo/recarea/?recid=20414), bývalého vulkánu kde dosud vyvěrají horké prameny.

![Hot Creek](images/20160918/20160918_124025.jpg)

Vzduch je tu těžký jednak tím, že je plný dýmu z nedalekého lesního požáru, které jsou v Kalifornii běžné, a jednat díky plynům vyvěrajících spolu s horkou vulkanickoku vodou z útrob Země. Tíky místnímu vzduchu a zřejmě i výrazně vyššímu podílu kofeinu z opravdu silného kafe z rána, kterým jsem se nejspíš trochu předávkoval, který teď koluje v mých žilách, se cítím trochu mimo a zastřeně - rozhodně mi není do spánku :).

## 12:55

Už směřujeme k dalšímu místu, které toužíme vidět, vodopádu [Rainbow falls](http://www.visitmammoth.com/trip-ideas/hiking-rainbow-falls).

## 13:15

Projíždíme oblastí Mammoth Lakes, kde si všímám cyklotrailů, které mi připomínají ty v Jedovnici, v Čechách.

## 13:20

Myšlenky na Rainbow Falls se vzdáváme poté, co si uvědomujeme, že je sucho a je pravděpodobné, že vodopád bude vyschlý, a taky proto, že už nemáme moc času.

## 14:00

Jedeme tedy směrem k městu duchů Bodie a v dáli vidíme onen řízený lesní požár, který plní okolní vzduch popelem a způsobuje, že jsou obloha i vzduch zamlžené a není vidět moc daleko.

## 14:15

U jezera Mono Lake zastavujeme u benzínky Shell a konečně bereme benzín.

## 14:25

Máme velmi zastřenou vyhlídku na jezero Mono Lake.

## 15:20

Už jsme v Bodie. Zamlžený opar od lesního požáru, co jsme viděli dříve, krásně dokresluje atmosféru města duchů.

![Město duchů Bodie](images/20160918/20160918_153722.jpg)

![Ve městě duchů Bodie](images/20160918/20160918_160434.jpg)

Znovu zde potkáváme onen mladý Belgicko-Kanadský pár, který jsme potkali včera v Udolí smrti.

## 16:50

Opouštíme Bodie a míříme na cestu do národního parku Yosemite.

## 17:35

Děláme si krátkou zastávku u vyhlídky na Mono Lak, které se trochu ukázalo poté, co se dým na chvíli trochu rozplynul.

## 17:40

Před vjezdem do Yosemit si v místní hospůdce dáváme vydatnou večeři ve formě masitých burgerů s hranolkami.

## 18:40

Jsme po jídle a ještě kupujeme zásoby v místním obchodě.

## 18:55

Konečně vyrážíme do Yosemite trasou zvanou Tioga Pass.

Vypadává signál mobilní sítě. Dostáváme se mimo dosah civilizace.

Mám zvláštní pocit a rozhlížím se kolem, jestli poznám nějaká povědomá místa. Touto cestou jsem totiž Yosemite před 4 lety, když jsem tu byl s kolegou na kratším výletě po konferenci. Tehdy jsme ale jeli ještě odpoledne za světla zapadajícího slunce, zatímco teď už se rychle stmívá a světla ubývá, takže poznávám jen nejvýraznější místa, jako jezero Tenaya Lake a podobně.

## 19:05

Vjíždíme branou do národního parku Yosemite.

## 20:55

Zcela se setmělo a jsme u tábořiště pro výletníky poblíž North Pines Campground.

Boris parkuje auto a my ostatní stavíme stany, ve kterých budeme dnešní noc spát.

## 22:00

Ukazuje se, že se musíme zaregistrovat, tak Boris odchází od stanu vyplnit naše jména do místního seznamu. Vrací se s cedulkou, kterou připevňujeme na stan a jdeme konečně spát.
