# 24.9.2016 - Golden Gate Bridge, Monterey Bay Aquarium, 17 Miles Drive, první koupání v Pacifiku
   * 7:00
      * Vstávám jako první, abych svým pomalým probouzením ostatní při brzkém odjezdu nezdržoval.
   * 7:30
      * Vstávájí i ostatní.
   * 8:25
      * Jsme zbaleni, odubytováni a nasedáme do auta, abychom se jeli podívat na nejslavnější most San Francisca, Golden Gate Bridge.
      * Dnes řídí Boris.
   * 8:40
      * Mostem Richmond-San Rafael Bridge přejíždíme záliv San Francisco Bay.
   * 9:05
      * Parkujeme u Golden Gate Bridge na placeném parkovišti.
      * Člověk, který parkoval vedle nás a právě odjíždí nám laskavě přenechává svůj parkovací lístek, abychom nemuseli zbytečně platit $10 za parkování.
   * 9:10
      * Už koukáme na Golden Gate Bridge.
   * 9:55
      * Odjíždíme dále na naší cestě, projíždíme San Francisco a míříme do akvária [Monterey Bay Aquarium](https://en.wikipedia.org/wiki/Monterey_Bay_Aquarium).
   * 10:40
      * Cestou stavíme u benzinky Shell a doplňujeme autu benzín a nám kafe.
   * 13:15
      * Jsme v Monterey, máme zaparkováno a hledáme restauraci, kde bychom si dali oběd.
   * 13:30
      * Zasedáme ke stolu v hospůdce Sly McFly's.
   * 14:30
      * Už najedení vstupujeme do akvária.
   * 17:00
      * Z reproduktorů napříč budovami akvária zaznívá hlášení, že akvárium právě zavírá, a prosí nás návštěvníky, abychom šli pryč.
      * Cestou k autu se ještě stavujeme v místním obchodě a kupujeme jídlo na večer.
      * Nakonec nasedáme do auta a vyrážíme směr město Santa Maria, kde máme pro dnešek zamluvené ubytování.
      * Cestu jsme plánujeme tak, abychom jeli i scénickou 17 mil dlouhou trasou [17 Miles Drive](https://en.wikipedia.org/wiki/17-Mile_Drive), na které je toho hodně k vidění.
   * 18:10
      * Vjíždíme na začátek trasy 17 Miles Drive.
   * 18:20
      * Zastavujeme u pláže s přístupem do vod Pacifiku, kam nakonec všichni až na Renču skáčeme vstříc vlnám a přílivu a poprvé se tak koupeme v oceánu.
   * 18:45
      * Jedeme dál a Renča nám z mapy předčítá podrobnosti o jednotlivých zajímavých bodech na trase.
   * 19:00
      * Zastavujeme u vyhlídky na Pacifik s lavičkami, kde si při západu slunce dáváme večeři. Sice z konzervy, ale moc dobrou a chutnou.
   * 19:30
      * Opouštíme 17 Miles Drive a míříme k našemu dnešnímu hotelu ve městě Santa Maria.
   * 19:40
      * Cestou tankujeme benzín u benzinky 76.
   * 22:40
      * Jsme na hotelu a těšíme se na postel.
   * 0:00
      * Jdeme spát.