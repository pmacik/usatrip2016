# 25.9.2016 - Pláž u Santa Barbary, příjezd do Los Angeles, Pink's Hot Dog, noční Los Angeles

   * 10:30

Vstáváme a Renča rozhořčeně prohlašuje: "Jaktože už je zase půl jedenáctý?".

   * 11:00

Odcházíme z pokoje a ještě na parkovišti hotelu, kde máme připojení k WiFi, hledáme ubytování v Los Angeles na naše poslední dvě noci, než poletíme zpět do Čech.

   * 11:35

Hotovo, našli jsme motel El Rancho za přijatelnou cenu a kvalitu, tak vyrážíme na nějakou pláž poblíž Santa Barbary, která leží na naší cestě do Los Angeles.

   * 13:20

Cestou zastavujeme u benzinky Seven Eleven, a bereme benzín, kupujeme kafe a hot dogy, které si plánujeme sníst na nedaleké pláži.

   * 13:35

Parkujeme nedaleko od pláže Carpinteria State Beach, kterou jsme cestou zahlédli a rozhodli se navštívit a znovu se vykoupat.

Převlékáme se tedy do plavek a vzhůru ná pláž!

   * 15:55

Jsme zpátky u auta, oklepáváme jemný písek, oplachujeme citlivá místa od slané mořské vody a vyrážíme do Los Angeles.

   * 16:10

Z auta vidíme hejno asi 6 delfínů, kteří plavou nedaleko pobřeží :)

   * 17:35

Po několika desítkách minut na sedmiproudové dálnici sjíždíme do ulic Los Angeles.

   * 18:00

Přijíždíme k motelu, ubytováváme se a konečně se osvěžujeme ve sprše a smýváme tak zbytky mořské vody.

   * 19:15

S Borisem a Čermisem jsme se rozhodli vyrazit na večerní prohlídku města a cestou se najíst u [Pink's Hot Dog](http://www.pinkshollywood.com/), údajně nejlepším hot dogem v Americe.

Renča raději už zůstává na pokoji, aby si odpočinula a nabrala síli na zítřejší výlet do města.

   * 19:45

Parkujeme u Pink's a stavíme se do fronty dát si hot dog.

   * 21:10

Jedeme ke hvězdárně a planetáriu [Griffith Observatory](https://en.wikipedia.org/wiki/Griffith_Observatory), odkud má být nádherný výhled na Los Angeles z ptačí perspektivy.

   * 21:40

Jsme na vyhlídce a připouštím, legendy nelhaly, je odtud opravdu krásný výhled na Los Angeles, až se mi tají dech.

   * 22:00

Hvězdárna zavírá a jsme nuceni ji opustit a jet pryč, tak se vydáváme zpět k autu.

   * 22:40

Jsme zpět na hotelu.

   * 1:00

Jdeme spát.

