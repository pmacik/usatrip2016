# USA Trip 2016 - Cestovní deník "DRAFT"

## Učastníci
 * Pavel
 * Čermis
 * Renata
 * Boris

## 6.9.2016

## 7.9.2016
 * 6:30
   * Budíme se po 4 hodinách spánku, protože už nejsme schopni usnout. Vydatná dávka včerejšího polospánku z letadla nejspíš přesvědčuje mozek, že se mu už nechce spát., takže kolem 7:00 společně vstáváme.
 * 8:00
   * Opouštíme pokoj a vydáváme se na cestu
   * Volantu se ujímá Čermis, který se seznamuje s ovládáním našeho auta a všichni se bavíme tím, jak prudce funguje brzda, stejně jako včerejší první pokusy Borise.
 * 8:30
   * Naším cílem se stává stará viktoriánská vila Kimberly Crest z 19. století, která stojí na 1325 Prospect Drive, v městečku Redlands ležícího na naší cestě do Joshua Tree Park.
   
   * Dílčím úkolem se stává návštěva obchodního domu, abychom nakoupili stany, karimatky a jiné zásoby, které nám chybí. Dávám si za úkol navíc najít pobočku T-Mobile, abych si tam koupil místní SIMku s internetem.
 * 9:00
   * Přijíždíme k vile a díky zlepšujícím se navigačním schopnostem Renči a navigace v mobilu vjíždíme přes jeden zákaz vjezdu a po chvilce i druhý přímo před hlavní vchod vily, zaznívá "Tam tudy přeci nemůžeš!" a Honza pravdivě odpovídá "Jinudy to nejde!" a tak tedy vjíždíme na verandu a dále.
   * Naše jízda končí v úzkém místě, kde mezi plotem a autem místních zaparkovaným naproti není dostatek místa pro naše auto, tak Honza obratně vycouve a zaparkuje na dvoře před vilou. Vystupujeme a prohlížíme si krásnou vilu a její okolí a po chvíli zahlédneme šedé veverky a diskutujeme o tom, jestli jsou přerostlé a vykrmené, nebo jen jiného druhu, než jsme zvyklí z Evropy.
   * Odjíždíme se skvělým zážitkem plným adrenalinu a vzpomínek na krásnou viktoriánskou vilu.
 * 10:30
   * Nacházíme obchodní dům Redlands Mall, kde chceme nakupit zásoby, ale zjišťujeme, že většinu toho, co potřebujeme tu nemají. Nacházím pobočku T-Mobile a kupuji si SIMku s místním číslem a tarifem s internetem.
   * Perličkou momentu se stává objev Veselé krávy mezi luxusními sýry.
 * 11:00
   * Vyrážíme směr Joshua Tree Park
 * 12:15
   * Nacházíme velké obchodní centrum Walmart Supercenter, kde konečně nakupujeme stany a zásoby a náhodou zde potkáváme mladý český pár, který je tu také na dovolené.
   * Po nákupu ve Walmartu nám už zbývá pouhých 5 km do Joshua Tree Parku
 * 13:20
   * Vjíždíme do Joshua Tree Parku a zjišťujeme, že je zde možné i kempovat. Všichni se shodujeme, že na takovém vyprahlém místě by se nám kempovat nechtělo.
   * Krátce po vjezdu se otevírají nádherné pohledy na krajinu plnou mohylových vrchů a stromů Joshua Tree, které jak zjišťujeme nejsou ve skutečnosti stromy, ale juky.
   * Při pořizování společné fotky jsme potkali dva německé turisty, kteří nám společnou fotku pořídili. Dozvídáme se, že onen němec před 4 lety byl v Praze a moc se mu tam líbilo.
 * 14:40
   * Zastavujeme se u většího kopečku, kde se Čermis s Borisem rozhodli vylézt na vrch a užít si výhledu. V Renatě klíčí nervozita a přeje si, aby už byl Čermis v pořádku dole.
   * Chystám se kluky vyfotit a zatímco čekám dole, objevuji skálu ve tvaru hlavy indiána.
   * Vše dopadlo dobře, takže jedeme dál.
 * 15:20
   * Zastavujeme se u skály ve tvaru lebky, kde se rozhoduju nechat se vyfotit v jejím očním důlku a Renatě se povede záběr, ve kterém není ani jeden z dalších přítomných turistů.
 * 15:50
   * Opouštíme Joshua Tree Park a naším  a nikde nic, nakonec Borinovým a dnes již konečným cílem se stává městečko Flagstaff, kde chceme přenocovat.
   * Potřebujeme tankovat benzín a tak nacházíme benzinku K-Mart, kde zjišťujeme, že nevíme, na co naše auto jezdí, a tak hledáme štítky po autě, v návodě, v techničákus volá do autopůjčovny, kde nám potvrdí naše podezření, že auto jezdí na benzín.
 * 16:25
   * Začíná naše cesta do Flagstaffu. Chvíli po začátku této etapy naší cesty se zastavujeme pro panoramatické foto a po chvilce potkáváme kojota, který na nás zvědavě kouká na kraji silnice.
   * Cestou rezervuji hotel ve Flagstaffu - Mountain View Inn. Během vytváření rezervace volím čas příjezdu na dobu kolem 23:00, načež nám Booking v potvrzení sděluje, že nejpozdější možný termín je do 21:00. Po krátkém telefonátu do hotelu máme potvzený pozdější příjezd a jedeme s klidným srdcem a začínáme se těšit na postel.
 * 17:30
   * Děláme si malou zastávku u zvláštního místa, které je opuštěné a je plné starých párů bot pověšených za tkaničky na zbytcích plotu.
   * Cestou si Čermis pouští Výlet pana Broučka na Měsíc, což většinu ostatní posádky auta bezpečně uvede do šlofíkového režimu.
 * 18:40
   * Opouštíme Kalifornii na hranících s Arizonou přes řeku Colorado.
   * Kousek za hranicemi se stavjeme na pauzu na kafe a svačinu v místě zvaném Pilot Travel Center.
 * 19:20
   * Svačina končí, přebírám klíčky od auta a na zbytek cesty do Flagstaffu řídím já.
 * 22:30
   * Konečně přijíždíme do Flagstaffu, kde vlivem únavy marně hledám spojku a řadící páku, abych na křižovatce před benzinkou vyřadil, což naši cestu o kousem prodlouží o pár mil zajížďky, ale nakonec se vracíme k benzince, kde ještě tankujeme benzín a pak už si to zamíříme rovnou k hotelu.
   * Check-in probíhá během 3 minut a konečně se všichni blížíme ke sprchám a ke svým postelím.
 * 00:20
   * Zhasínáme a jdeme definitivně spát.

## 8.9.2016
 * 06:30
   * Vstáváme a sdělujeme si svoje dojmy a zážitky z noci, kdy nás pravidelně budil nákladní vlak, jehož trať vedla přímo za zdmi hotelu, a strojvedoucí, který téměř vždy k tomu ještě intenzivně houkal. Dalším rušivým elementem během noci byl hukot odsávání v koupelne, kdykoliv šel někdo v noci na záchod.
 * 7:30
   * Čermis s Renčou se rozhodli ulovit nedalekou kešku (GeoCaching) a vydávájí se pro ni.
 * 8:00
   * Čermis s Rečou se vracejí s tím, že kešky našli a ulovili hned dvě, což se projevilo na velmi usměvavé náladě Renči.
   * Balíme věci, nakládáme do auta a míříme za naším dnešním prvním cílem, kterým je [kráter po dopadu meteoritu v Arizoně](http://meteorcrater.com/).
 * 8:20
   * Cestou, ještě ve Flagstaffu nakupujeme zásoby v místním obchodě, kde jsme velmi příjemně překvapeni přívětivostí a příjemným přístupem obou prodavačů.
 * 8:30
   * Jsme na cestě ke kráteru a kocháme se z auta krajinou, která je velmi odlišná od té, kterou jsme viděli včera - Mohavská poušť. Je tu spoustu stromů, a krajina připomíná vysočinu.
 * 9:00
   * Blížíme se ke kráteru krajinou, které je jedna velká placka, a na horizontu už vidíme jasné obrysy kráteru.
 * 9:10
   * Přijíždíme do návštěvnického centra, kupujeme vstupenky a prohlížíme si, co si tu pro nás připravili. To nás přivede obchodu se suvenýry, kde kupujeme magnetky na lednici, jako suvenýr.
   * Prohlížíme si připravenou poučnou výstavu a pak se konečně jdeme podívat na samotný kráter.
   * Zatímco já zběsile fotím kráter, zbytek se prochází po připravených betonových cestách.
 * 10:30
   * Scházíme se na malém odpočívadle ve stínu, který je uvnitř, již pod úrovní horizontu kráteru. Žasneme nad nesmírným tichem a klidem, kterým vnitřní prostor kráteru velmi silně působí.
 * 11:00
   * Protože jsme ke vstupnému dostali poukaz ja jedno cookie ke koupi sendviče v místní pobočce SubWay, rozhodli jsme se, že dnešní oběd vyřešíme zde. Vychází najevo, že pro všechny až na Pavla je to vůbec první návštěva SubWay, a po snědení jídla jsou všichni spokojeni.
 * 11:30
   * Po obědě vyrážíme k našemu dnešnímu druhému cíli, národním monumentem [Montezuma Castle](https://www.nps.gov/moca/index.htm) cestou zpět do Flagstaffu a pak dále k městečku Camp Verde, poblíž něhož se monument nachází.
   * U Flagstaffu nás trochu trápí navigace, ale nakonec správnou cestu nacházíme a jedeme po ní.
 * 12:45
   * Cestou se zastavujeme se na scénické vyhlídce na údolí Oak Creek.
 * 12:50
   * Jak jedeme dále, otevírá se nám pohled na rudé skalní útvary a autem se ozývá první "wow", které nám vydrží až do večera.
 * 14:00
   * Přijíždíme k monumentu Montezuma Castle a v návštěvnickém centru kupujeme klobouky proti slunci, magnetky na lednici jako suvenýr a míříme rovnou k samotnému monumentu.
   * U něj potkáme čiperného staříka, který tu jako dobrovolník působí jako průvodce a ochotně a s úsměvem nám vypráví historii i fakta ohledně indiánů, kteří zde kdysi žili. Onen monument je totiž obydlím indiánů, kteří ho vybudovali ve skále a jeskyních - tzv. pueblo. Velmi příjemný pán. 
 * 15:00
   * Jedeme se podívat k dalšímu pueblu a kolem něj, tentokrát vybudovaném na přírodní vodní nádrži v jámě v zemi, kterou indiáni používali jako studnu, [Montezuma Well](https://en.wikipedia.org/wiki/Montezuma_Well)
 * 15:30
   * Míříme k dalšímu dnešnímu cíli, k rudým skalním útvarům [Catedral Rock](https://en.wikipedia.org/wiki/Cathedral_Rock) u městečka Sedona.
 * 15:40
   * Cestou se stavujeme v obchůdku Dollar General, kde kupujeme mimo jiné zásoby vody na dalších pár dní.
 * 16:25
   * Dáváme si pauzu v městečku Village of Oak Creek, kde si na dohled na Cathedral Rock dáváme kafe, zmrzlinu a nějaký ten zákusek
 * 16:45
   * Pokračujeme v cestě.
 * 16:50
   * Přijíždíme ke Cathedral Rock, parkujeme a žasneme nad tou přírodní krásou.
   * Vydáváme se na trail, který by nás měl dovést za místo s širokou vyhlídkou do okolí.
   * Renča na půli cesty pro nevhodné kalhoty zastavuje s tím, že tu na nás počká.
   * Zkoušíme fotit otevírající se scenérie mobilem, který takové světelné podmínky nezvládá, a porovnáváme ho se zrdaclovkou a těšíme se na výsledné fotky, až je "vyvolám".
 * 17:40
   * Docházíme na konec trailu, kocháme se výhledy po krajině a shodujeme se na tom, že náročný výstup stál za to.
 * 18:20
   * Vracíme se k autu, kde zjišťuji, že jsem se cestou otřel o kaktus a vytahuji ze zadní části svého boku spustu malých trnů.
   * Čermis se rozhodl skusit najít kešku, je-li tu někde schovaná, a tak se mu snažím sdílet internet z mobilu a marně hledáme silnější signál. Po 10 minutách myšlenku kešky opouštíme a vyrážíme zpět do Flagstaffu, kde nás už čeká sprcha, jídlo a postel.
 * 18:40
   * Cesta nás vede přes kaňon Oak Creek Canyon, který nás všechny udivuje, až na Renču, která ve vzrůstajícím šeru šeroslepne a přestává vidět detaily.
 * 19:00
   * Končí rudé skály a začíná prudké stoupání serpentinami z kaňonu.
 * 19:30
   * Přijíždíme k našemu dnešnímu motelu Super 8 ve Flagstaffu.
 * 20:30
   * Po povinné sprše všech zůčastněných vyčrážíme ven za vidinou burgeru, který si dáváme ve fast foodu Jack in the box.
   * K burgeru si dáváme každý jiný nápoj na zkoušku a Čermis zjšťuje, že root-beer není nic dobrého. Zkoumáme jeho chuť a docházíme k názoru, že připomíná kolu s kuličkovými žvýkačkami, které si pamatujeme z dětství.
 * 21:45
   * Vetšina jde spát, zatímco já ještě pracuji na fotkách a deníku.
 * 23:00
   * Jdu konečně taky do postele a tím končí náš dnešní den.

## 9.9.2016
   * 7:40
      * Vstáváme.
   * 8:20
      * Jdeme na snídani, kterou nám připravili v motelu. Snídaně je připravena ve vestibulu motelu a nacházíme tam horkou kávu, studené mléko, jablečný a pomerančový džus a co se nám líbí nejvíce, vaflovač a nádrž s dávkovačem vaflového těsta. Z toho si připravujeme čerstvé vafle a poléváme je připraveným javorovým sirupem.
      * U snídaně začínáme plánovat náš den. Hlavním a jediným cílem je Grand Canyon a vodopád Havasu Falls.
   * 9:00
      * Stále plánujeme cestu s tím, že vodopád vynecháme vzhledem k tomu, že je sucho a he pravděpodobně vyschlý a také proto, že cesta k němu by nám zabrala příliž mnoho času, který jsme chtěli věnovat Grand Canyonu.
      * Hledáme také ubytování na večer kolem města Page. Z nabídek ubytování na internetu zjišťujeme, že ubytování formou motelu je v dané oblasti pro nás příliž drahé, a tak se rozhodujeme, že dnešní noc strávíme ve stanu v některém z kempů.
   * 10:15
      * Opouštíme motel, klíčků od auta se ujímám já a vydáváme se na cestu ke Grand Canyonu.
   * 10:30
      * Zastavujeme se u benzinky Safeway ve Flagstaffu a tankujeme plnou nádrž. A pak pokračujeme v cestě.
   * 12:00
      * Po klidné a příjemné cestě krajinou vysočiny plné borovic projíždíme vstupem do Národního parku Grand Canyon.
      * Hledáme místo k zaparkování, míjíme ceduli, na které je uvedeno, že všechna místa u parkoviště 1-2, ke kterému jsme dojeli, jsou plná a že máme pokračovat k parkovištím A, B nebo C. I přes varování vjíždíme na parkoviště 1 a zkoušíme najít volné místo pro naše auto. Nacházíme jich hned několik a tak na jednom z nich parkujeme.
   * 12:10
      * Rozhodujeme se, že se vydáme pěšky cestou Rim Trail, která vede po okraji kaňonu a kde na několika místech jsou zastávky kyvadlového autobusu červené linky, takže jsme jištěni, kdyby nám došli síly, můžeme dojít na nejbližší zastávku, z níž by nás autobus, který jezdí každých 10-15 minut, odvezl zpět k autu.
   * 12:50
      * Navštěvujeme místní návštěvnické centrum, kde kupujeme magnetky na lednici jako suvenýry. Poté už se vydáváme na cestu podél okraje kaňonu.
      * Hned první pohled, který se otevřel asi po 5 minutách chůze z návštěvnického centra, nás ohromuje svou krásou. Připravuji svůj foťák pro použití dálkové spouště, a tak si pořizujeme naši první společnou fotku u Grand Canyonu.
      * Poté už jdeme po cestě dál.
   * 15:30
      * Zastavujeme se v Bright Angel Lodge, v jedné restauraci postavené přímo u kaňonu, kde si všichni dáváme hovězí burger dle vlastního receptu. Funguje to tak, že si k masu volíme typ žemle, sýru, omáčky, přílohy a dodatečné chuťové vložky. Pro sebe volím ciabattu, cheddar, BBQ omáčku a salát z čerstvé zeleniny s dresinkem, který nese název restaurace. Ostatní si také sestavují svůj burger.
      * Největším hitem se stala omáčka chimichurry, kterou si ke svému burgeru objednala Renča.
   * 16:40
      * Končíme oběd, platíme a odcházíme z restaurace na další pokračování prohlídky Grand Canyonu.
   * 17:00
      * Nastupujeme na autobus červené linky a necháme se odvézd k vyhlídce Power Point.
   * 17:30
      * Po prohlídce kaňonu z vyhlídky nastupujeme na další autobus červené linky a jedeme k další vybrané vyhlídce - Hopi Point, které by mělo být nejbližším místem, kde je v kaňonu vidět řeka Colorado, která pomohla kaňon vyrvořit a protéká jím.
   * 17:45
      * Bereme si další autobus, tentokrát k vyhlídce Pima Point.
      * Cestou v autobuse obdivujeme řidiče, sympatického a příjemného staříka, kterého jeho práce evidentně baví. Vzpomínáme na prodavače z obchodu ve Flagstaffu, kteří byli stejně zapálení do své práce a srovnáváme je s prodavači v ČR, kteří bývají už od začátku nepříjemní, na rozdíl od těch, co jsme viděli včera. Boris prohlásí hlášku ve smyslu "Sice prodávájí hovna s kečupem, ale stejně jsou příjemní a ochotní". Čermisovi se to přirovnání líbí tak, že se směje.
   * 18:25
      * Míříme autobusem na konečnou vyhlídku, Hermits Rest, kde máme 10 minut, než pojede zpět. Začíná už zapadat slunce.
   * 18:45
      * Jedeme zpátky k autu a všichni v autobuse, včetně nás se snaží z jedoucího autobusu přes okénka vyfotit západ slunce nad Grand Canyonem.
   * 19:00
      * Nastupujeme do autobusu modré linky, který nás už odveze přímo k mávštěvnickému centru, kde máme auto.
      * Lidé nastupují do autobusu v hojném počtu a řidič nejprve žádá, aby se ti, co už jsou vevnitř, posunuli hlouběji, aby mohli lidé venku také nastoupit. Pak varuje, že pokud tak neučíní, začne zpívat. Za 2 minuty se z reproduktorů uvnitř autobusu ozývá jeho zpěv :)
   * 19:30
      * Přicházíme k autu a měmíme plán na nocleh ve stanu buď v kempu přímo zde v národním parku (Grand Canyon Mother Campground), nebo v tom, který je vně kousek za hranicemi u městečka Tusayan jménem Camper Village, pokud by ten místí měl plno.
      * Ukazuje se, že plno má, tak jedeme ke Camper Village.
   * 20:00
      * Přijíždíme ke kempu, chvilku čekáme na obsluhu na recepci a pak se registrujeme (2 stany + auto).
   * 20:20
      * Parkujeme auto na nám přiděleném místě a stavíme stany.
   * 21:30
      * Postupně zalézáme do stanů, abychom mohli vstřebávat dnešní zážitky a vyspat se na zítřek.
      
## 10.9.2016
   * 6:30
      * Objevují se první sluneční paprsky
   * 7:00
      * Vstáváme, abychom se zahřáli na sluníčku po noci, kdy bylo 6 stupňů, a vyměnujeme si zážitky z chladné noci ve stanu.
   * 8:00
      * Máme složené stany a vše sbaleno, a tak odjíždíme z kempu.
      * Řidičem jsem pro dnešek já.
      * Stavujeme se v nedalekém obchodě a nakupujeme zásoby. Na místním poštovním úřadě chceme poslat pohledy, ale zjišťujeme, že je úřad v sobotu zavřený. Poštovní známky v obchodě nevedou, ale svitne nám naděje, když se dozvídáme, že u Grand Canyonu na obchodní části je jiná pobočka pošty, která má mít otevřeno až do 12:30.
   * 8:44
      * Vydáváme se tedy zpět ke Grand Canyonu, abychom tam mohli poslat pohledy.
   * 9:00
      * Snídáme na lavičce se sluncem pomalu ohřívajícím vzduch a slibující další horký den.
   * 9:45
      * Odcházíme na poštu koupit známky a poslat pohledy, ale ukazuje se, že místní pošta má rovněž zavženo. S poslední kapkou naděje míříme do místního obchodu, kde s radostí zjišťujeme, že známky prodávají. Kupujeme si jich několik i do zásoby, lepíme na pohledy a posíláme je na cestu k našim blízkým v ČR.
   * 10:05
      * Odjíždíme z národního parku a míříme do městečka Page, u kterého je přehrada Power Lake.
      * Cesta nás vede podél okraje Grand Canyonu, a tak děláme několik zastávek u vyhlídek, abychom se ještě naposledy pokochali jeho krásou.
   * 10:30
      * Když přijíždíme k první vyhlídce, navigace se nás snaží navézt přímo do kaňonu tím, že u okraje kaňonu nám radí odbočit vpravo, kam cesta nevede, zato je tu okraj kaňonu a za ním propad do něj :)
   * 10:45
      * Koukáme do kaňonu z další vyhlídky na cestě - Moran Point.
   * 11:15
      * Zastavujem na poslední vyhlídky do Grand Canyonu - Lipan Point.
   * 11:35
      * Opouštíme národní park a vydáváme se za dalším dnešním cílem - [Horseshoe Bend](http://horseshoebend.com)
   * 12:00
      * Cestou zastavujeme u odpočívadla, kde indiáni z kmene Navajo prodávájí mimo jiné originálí bizoní jerky a šperky a podobné předměty, které sami vyrobili. Je od tud vidět i do další části Grand Canyonu, tentokrát ale z větší dálky zasazeného do kontextu celé okolní krajiny. Připomíná šrám na tváři Země.
   * 14:00
      * Jedeme dále k Horseshoe Bend a zastavujeme se na další vyhlídku z ptačí perspektivy na další část Grand Canyonu.
   * 14:20
      * Konečně přijíždíme k Horseshoe bend. Od parkoviště vede asi 1.5 míle dlouhá pěší cesta k vyhlídce a všude kolem jsou cedule s nápisy, že je extrémní horko a že každý by měl mít cestou k vyhlídce dost vody s sebou. Bavíme se jednou konkrétní cedulí, která říká: "Jsi-li jeden člověk, vem si s sebou jednu láhev. Jste-li dva, vemte si láhve 2. Jste-li ovšem 3, počet lahví, které potřebujete je kupodivu také 3" :)
      * Horko skutečně je, ale cesta k vytoužené vyhlídce stojí za to a všichni žasneme nad její velikostí a krásou.
      * Trávíme zde asi hodinu a pak se vracíme k autu vypražení od sluníčka, ale nadšeni tím, co jsme viděli.
   * 15:45
      * Přijíždíme k přehradě Glen Canyon Dam na jezeru Lake Powell a prohlížíme si hráz.
   * 16:00
      * Protože jsme vyhládlí a dostali jsem doporučení, stavujeme se v místní restauraci Denny's, kde si dáváme večeři.
      * Jídlo chutná skvěle, jen slečna u obsluhy vypadá trochu zmateně, když Pavlovi k jeho steaku přinesla lívance s javorovým sirupem, který si neobjednal :)
   * 17:20
      * Najedení a spokojení odjíždíme smerem do hotelu v městečku Blanding a plánujeme se cestou stavit na vyhlídku Monument Valley.
   * 17:35
      * Ještě než se vydáme na dlouhou cestu, tankujeme benzín na benzince Shell v nedalekém městečku Page.
   * 19:50 -> 20:50
      * Opouštíme Arizonu a vjíždíme do Utahu, čímž se dostáváme do jiné časové zóny, která je o hodinu blíže východu.
      * Monument Valley jsme bohužel nestihli, protože slunce už zapadlo.
   * 22:00
      * Přijíždíme do našeho hotelu, Gateway Inn, kde na nás čeká vytoužená sprcha a postel.
      * Někteří z nás provádějí své první ruční praní oblečení.
   * 23:30
      * Všichni jsme v posteli a tím končí náš další den.

## 11.9.2016
   * 7:20
      * Vychází slunce mezi mraky a hrozí, že dnes bude oblačno.
   * 9:10
      * Všichni společně vstáváme.
   * 9:40
      * Společně odcházíme do vestibulu hotelu, kde na nás čeká snídaně připravená hotelem.
   * 10:35
      * Máme sbaleno a odjíždíme k našemu dnešnímu cíli a tím je národní park Canyonlands a cestou kolem archeologické zajímavosti a záhady, Newspaper Rock.
      * Klíčků od auta a řízení se pro dnešek ujímá Boris.
   * 10:40
      * Stavujeme se v místním obchodě pro zásoby vody.
      * Uvědomuji si, že jsem na hotelu v lednici zapomněl svoje balení jerky.
   * 11:00
      * Jsme zpět u hotelu, kde si vyzvedávám svoje jerky, a tak se můžeme vydat na cestu.
   * 11:30
      * Ve městečku Monticello se zastavujeme u benzinky Shell, kde tankujeme benzín a kupujeme si kafe na cestu.
   * 12:20
      * Přijíždíme k Newspaper Rock a prohlížíme si nepochopitelné výjevy zaznamenané do skalní stěny.
      * Zde mezi dalšími návštěvníky potkáváme starší pár z Brna, který je tu naky na výletě, svět je vskutku malým místem a o náhody v něm není nouze :)
      * Ochutnáváme mentolky Altoids a shodujeme se, že jejich chuť a vůně připomíná Toi Toi.
   * 13:15
      * Projíždíme vstupní branou do národního parku Canyonlands. Zaznívají obavy, zda-li nám zde platí náš Annual Pass, či jestli nebude nutné zaplatit vstup za naše auto, ale obavy se ukazují jako zbytečné, ranger v bráně nás vesele pouští dovnitř bez sebemenčích problémů.
   * 13:30
      * Zastavujeme se na první vyhlídce, na oblouk ve skále připomínající dřevěnou botu - Wooden Shoe Arch.
   * 13:45
      * Stavíme podruhé, tentokrát abychom se podívali na skalní útvar připomínající slona zvaný Elephant Hill.
      * Chvíli zde zůstáváme a užíváme si hluboký klid, hrejivé slunce a šumění větru, který se prohání mezi zaoblenými červeno-bílými skálami.
   * 14:20
      * Dojíždíme na konec cesty autem a nastupujeme na místní pěší trail, který slibuje prohlídku místních rudých skalisek.
   * 15:40
      * Vracíme se k autu, vyprahlí ale nadšení z toho, co jsme viděli.
      * U auta zjišťujeme, že jsou zablokované zadní dveře do kufru a nejdou zavřít. Po krátkém zkoumání přicházíme na to, že je to způsobeno skřípnutím popruhu v mechanismu zámku.
      * Nemá cenu to tu teď řešit, a tak jedeme dále.
   * 16:05
      * Opouštíme národní park.
   * 17:00
      * Zastavujeme u skalního útvaru Wilson Arch, který na nás velmi působí, a tak si ho jdeme podrobně prohlédnout a pořídit pár fotek.
   * 17:25
      * Pokračujeme v cestě dále.
   * 17:45
      * Přijíždíme do městeška Moab, kde hledáme míísto, kde se najíme a také ubytování pro dnešní noc.
   * 17:50
      * Nacházíme Moab Grill, který vypadá slibně, a tak se necháme usadit k rohovému stolu.
   * 19:15
      * Velmi spokojeni a najedeni, ochutnal jsem podle svého plánu hot dog připravený z hovězího masa, který byl vynikající, odcházíme z restaurace a začínáme se rozhlížet po dnešním ubytování.
      * Městečko žije turismem, a tak najít pro nás volné místo bude výzva.
   * 20:20
      * Po několika neúspěšných pokusech v místních hotelech končíme v chatce v místě zvaném Moab Rim RV Campark, kde dostáváme luxusní chatku se sprchou, kterou všichni rádi absolvujeme.
   * 22:00
      * Po chvíli povídání si unavení jdeme lehnout a spát.

## 12.9.2016
   * 7:15
      * Vstáváme, když nám vycházející slunce zalije chatku i přes stažené žaluzie.
   * 8:50
      * Odjíždíme od kabinky, abychom odevzdali klíče a mohli se vydat na cestu. Pro dnešní den se řízení ujímá Čermis a Renča se tak stává naším palubním navigátorem a DJem.
      * Na recepci by nás mělo čekat překapávané kafe.
      * Kafe není tak velké, jak bychom si přáli, a tak se rozhodujeme, že najdeme nějaké místo ve městě a tam koupíme něco na zub ke snídani a také řádnou dávku kafe.
   * 9:00
      * Dojíždíme k místní benzínce Chevron, kde si svou touhu po kávě konečně uspokojíme.
   * 9:30
      * Nasedáme do auta a odjíždíme směrem do národního parku [Arches](https://www.nps.gov/arch/index.htm), který je naším dnešním cílem, respektive jeho [oblouky ve skalách](https://www.nps.gov/arch/planyourvisit/upload/ARCHmap.pdf). 
      * Projíždíme městečkem Moab, kde si Renča chce pořídit pár fotek, např. starý dřevěný dům připomínající doby divokého západu, ve kterém dnes prodávájí elektroniku.
   * 9:35
      * Boris s Čermisem si všímají nabídky raftů po řece Colorado, a tak se zastavujeme, aby kluci mohli zjistit více informací.
      * Mezitím Renča jde vyfotit další zajímavost, klasický stánek s kukuřicí, který hraje všemi barvami.
   * 9:50
      * Kluci zjistili, že je možnost plavby raftem na 4 hodiny za $54 na hlavu, a tak diskutujeme o tom, zda-li plavbu podniknout.
      * Vzhledem k tomu, že je málo vody a její proud je minimální a plavba by tedy nebyla tak zábavná, nakonec se rozhodujeme, že zážitek vynecháme.
      * Jedeme tedy dále k národnímu parku Arches.
   * 10:00
      * Přijíždíme ke vjezdu do parku, kde ovšem stojí skoro míli dlouhá fronta aut. Google nám sdělje svůj odhad doby strávené ve froně na 13 minut.
   * 10:13
      * V půlce fronty nás ranger na základě našeho annual passu pouští boční cestou a tak se dostáváme před první polovinu fronty.
   * 10:14
      * Skutečně vjíždíme do parku - Google se spletl jen o jedinou minutu.
   * 10:20
      * Zastavujeme u vyhlídky na pohoří [La Sal](https://en.wikipedia.org/wiki/La_Sal_Mountains).
      * Prohlídku zvládáme z auta, nestojí za to vystupovat :).
   * 10:30
      * Stavíme u vyhlídky Courthouse Towers, kde si prohlížíme skalní útvary [Sheep Rock](http://www.summitpost.org/sheep-rock/288178) připomínající ovci, [Three gossips](http://www.summitpost.org/a-close-up-view-of-the-three/131719/c-154843) představující tři drbny a [The Organ](https://en.wikipedia.org/wiki/Arches_National_Park#/media/File:The_Organ_at_Arches_National_Park_Utah_Corrected.jpg) údajně vypadající jako varhany.
      * Boris tu objevil také útvar, připomínající ruku se zdviženým prostředníčkem :)
   * 10:45
      * Jsme u vyhlídky na [Balanced Rock](https://en.wikipedia.org/wiki/Balanced_Rock) a vydáváme se na trail kolem něj.
   * 11:20
      * Jsme zpět u auta, navštěvujeme nedaleké toalety a míříme dále.
   * 11:30
      * Přijíždíme k další vyhlídce a trailu, tentokrát k [Double Arch](https://utah.com/hiking/arches-national-park/double-arch-trail) a [The Windows a Turret Arch](https://utah.com/hiking/arches-national-park/the-windows-trail).
      * Je tu ovšem plné parkoviště, tak musíme zkusit zaparkovat u dodatečného parkoviště, které je o něco níže.
   * 11:35
      * Parkujeme a jdeme po trailu k Double Arch.
   * 11:50
      * Jsme u Double Arch a žasneme nad tím, čeho jsou příroda a čas shopni.
   * 12:25
      * Jdeme po dalším trailu a blížíme se k Turret Arch.
      * Tady se rozdělujeme na dvě skupinky, Čermis s Renčou jdou dále k jižnímu oknu (The South Window), zatímco já s Borisem hledáme dokonalé místo, odkud vyfotit Turret Arch a Windows společně v zákrytu, což se nám nakonec daří.
   * 12:50
      * Procházíme kolem jižního okna.
   * 13:00
      * U druhé strany jižního okna se Boris odděluje a jde svou cestou a já zůstávám sám na zbytku trailu, což si velmi užívám pro krásu okamžiku a klidu a šumícího větru mezi skálami.
   * 13:25
      * Všichni se společně potkáváme u auta a vyrážíme dále.
   * 13:40
      * Jdeme na trail k vyhlídce na oblouk Delicate Arch.
   * 13:50
      * Přicházíme k vyhlídce, Čermis s Renčou zůstávají, zatímco já a Boris jdeme po plošině dále k vyššímu bodu, odkud bude mnohem lepší záběr na oblouk.
   * 14:05
      * Po pár stovkách metrů docházím na místo, kde je oblouk krásně vidět bez toho, aby překrýval něco jiného, než oblohu.
   * 14:20
      * Jsme zpět v autě a vyrážíme směrem k dalšímu bodu našeho programu, Devul's Garden.
   * 14:30
      * Zajíždíme s autem k vyhlídce na Salt Valley, ale pohled z auta nám stačí, a proto ani nezastavujem a nevystupujeme a jedema dál.
   * 14:31
      * Jsme u vyhlídky na další skalní útvar, tentokrát Fiery Furnace.
   * 14:40
      * Odjíždíme od vyhlídky a jedeme k poslednímu cíli, Devil's Garden, kde by mělo být až 7 oblouků.
   * 14:50
      * Projíždíme kolem Skyline Arch, kde se na krátko zastavujeme a z auta prohlížíme, než pokračujeme v cestě.
      * Zastihává nás tu první déšť naší výpravy, i když jen ve formě krátké lehké přeháňky. Rozhodně mi ale příjde ve dnešním vedru osvěžující.
   * 14:52
      * Projíždíme místním kempem, který vypadá až neskutečně luxusní. Každé místo má obdélníkový asfaltový plácek na zaparkování auta, litinový válec na rozdělání táborového ohně, u něj lavičku a místo na postavení stanu. Čermis je z toho nadšený a nevěří vlastním očím a prohlašuje toto za to nej, co tu zatím viděl.
      * Další krátká přeháňka zpříjemňuje atmosféru.
   * 14:55
      * Déšť ustává.
   * 15:00
      * Přijíždíme k parkovišti u Devil's Garden a vydáváme se na trail k místním obloukům.
      * Zastavujeme a koukáme postupně na Tunnel Arch, Pine Tree Arch a Landscape Arch, který vypadá, že už dlouho nevydrží. U něj se s Čermisem a Renčou usuzujeme, že máme pro dnešek už dost a že se vrátíme k autu, ale Boris jde ještě o kousek dál, aby si prohlédly i další oblouky. Nakonec vidí Navajo Arch a Private Arch, ze kterého moc nadšený není.
   * 16:20
      * Jsme zpět v autě a čekáme na Borise. Čekání si zpestřujeme ochutnávkou bizonního jerky, jehož intenzivní masová chuť divočiny nám všem chutná.
   * 16:44
      * Boris se vrací, a tak vyrážíme někam na večeři cestou k vesnici Bicknell, kde chceme pro dnešek zakotvit na noc.
   * 17:10
      * Opouštíme hranice národního parku Arches.
   * 17:45
      * Vjíždíme do parku Dead Horse Point, který ovšem není národním parkem, a tak nám zde neplatí náš Annual Pass, takže platíme $10 vstupného a jedeme k vyhlídce.
   * 17:55
      * Přijíždíme k vyhlídce u návštěvnického centra a jdeme se kouknout do údolí.
   * 18:03
      * Hledáme vstup do návštěvnického centra, abych si tu mohl koupit magnetku na lednici, který nakonec najdeme, ale pán u pokladny nám s lítostí oznamuje, že právě zavřel. Zkoušíme ho přemluvit, aby ještě prodal tu magnetku, ale máme smůlu. Nestihli jsme to o 3 minuty :)
   * 18:10
      * Na parkovišti mám signál internetu, tak ještě než se vydáme na cestu, hledám na booking.com ubytování poblíž vesnice Bicknell a nacházím a kupuju místa v hotelu Snuggle Inn, ve vesničce Loa.
   * 18:15
      * Opouštíme park a míříme do Loa.
   * 18:55
      * U místa Crescent Junction najíždíme na dálnici 70, kde potkáváme zatím nejvyšší povolenou rychlost 80 mil/hod.
   * 19:10
      * Zastavujeme u benzinky Conoco ve městečku Green River, kde bereme benzin a dáváme si večeři v místním Burger Kingu.
      * Potkáváme tu starší český pár z Lanškrouna, o kterém se dozvídáme, že jsou také na 3týdenním výletu po USA. Svět se mi najednou zdál tak malým :)
   * 19:55
      * U benzinky nacházím klasický telefonní automat s dírkami perforovanými do tvaru sluchátka a nápisem PHONE, který znám z amerických filumů, což mi udělo radost.
   * 20:00
      * Vyrážíme dál.
   * 21:50
      * Přijíždíme do Loa k hotelu Snuggle Inn, kde na hlavních dveřích nacházím na papíře vytištěný vzkaz jmenovitě pro mě, že náš pokoj je č. 5 a že klíčky jsou ve dveřích.
      * Fascinuje nás interiér hotelu a Renča ho přirovnává k venkovským hotelům, ve kterých se odehrávaly příběhy Jessicy Flatcherové v seriálu To je vražda, napsala.
   * 23:40
      * Všichni kromě mě už jsou v posteli, já ještě píšu deník a vyvolávám nějaké fotky.
   * 01:15
      * Ulehám i já a tím končí dnešní den.

## 13.9.2016
   * 8:30
      * Vstáváme.
   * 9:10
      * Čermis a Renča jdou ven za lovem kešky.
   * 10:20
      * Nasedáme do auta a vydáváme se na cestu. Za volant si opět sedá Čermis.
   * 10:40
      * Zastavujeme u benzinky Howie's pro kafe a WC a pak jedeme dál.
   * 11:00
      * vjíždíme do národního lesa Dixie
   * 11:15
      * Stoupáme do vyšších nadmořských výšek a děláme si zastávku na vyhlídku po krajině.
   * 11:45
      * Dosáhli jsme pro tuto chvíli nejvyššího bodu naší cesty, 9600 stop nad mořem.
      * Jak se tak rozhlížím po krajině, a vidím všechny ty krávy a jejich rozlehlé pastviny, na kterých se krmí, napadá mě myšlenka, že by toto mohlo být to místo, kde budou mít dobrý venkovský burger, připravený z místních krav.
   * 12:10
      * Zastavujeme se na oběd u Hell's Backbone Grill, kde ale zjišťujeme, že nemají burger. Jdeme tak k sousedům, Burr Trail Grill, který vypadá velmi venkovsky, kam chodí místní a ne turisti. Už po vstupu hlavními dveřmi nás v nose pohladí lahodná vůně pečeného masa proložená sladkou vůní, která slibuje i nějaký ten domácí koláč.
      * Všichni si dáváme burger a po nakouknutí do chladícího boxu s domácími koláči i koláč jako desert. Už dlouhou dobu mi při jídle neběhal mráz po zádech slastí jako při vychutnávání tohoto koláče (dal jsem si Ginger Berry, což jsou borůvky a zázvor).
   * 13:20
      * Odcházíme z hospůdky s břichy plnými málem až k prasknutí a pokračujeme v naší cestě do národního parku Bryce.
      * Začíná pršet.
   * 13:33
      * Z nevinného deště se stává prudký déšť doprovázený kroupami o velikosti 1-2 cm v průměru.
   * 13:36
      * Je po dešti a vyjasňuje se.
   * 15:20
      * Po krásné scénické cestě, která je podle pána na recepci hotelu Snuggle Inn jedna z deseti nejkrásnějších míst k vidění v celých USA, vjíždíme branou do národního parku Bryce, na který se nejvíc těší Renča.
      * Parkujeme u parkoviště nedaleko návštěvnického centra s tím, že se případně svezeme místním kyvadlovým autobusem.
   * 15:30
      * Jsme na lovu magnetků na lednici v návštěvnickém centru.
      * Nakonec kupujeme i pončo proti dešti, protože počasí slubuje déšť.
   * 15:55
      * Vyrážíme na zastávku autobusu.
   * 16:10
      * Nastupujeme do autobusu a jedeme k zastávce Inspiration Point u vyhlídky do kaňonu.
      * Naším plánem je vystoupit zde, jít trailem dolů do kaňonu a pak zase vystoupat u další zastávkky autobusu Sunset Point, který by nás pak měl dovézt zpět k autu.
   * 16:50
      * První náznaky deště ostatní vedou k tomu, že vytahují ponča, a jakmile je mají na sobě, pršet přestává a vysvitá sluníčko :)
   * 18:40
      * Jsme už na cestě vzhůru z kaňonu k zastávce autobusu, když nás konečně dostihává vydatný déšť, ve kterém se našli i malé kroupy. Pěkně jsme zmokli.
   * 19:00
      * Jsme u zastávky autobusu, ale je to Bryce Canyon Lodge, ale navadí, autobus nás k autu i tak doveze.
   * 19:30
      * Jsme v autě a hledáme ubytování na Bookingu poblíž národního parku Zion, kam jedeme zítra.
      * Nacházíme hotel ve městečku Cedar City, Cedar Rest a tentokrát platí Boris.
   * 20:00
      * Cestou do Cedar City stavíme u benzinky Red Canyon Conoco a tankujeme benzín. S placením je teď řada na mě.
   * 20:10
      * Jedeme dál. Cestou dopisuju deník za včerejšek a cesta mi tak rychle ubíhá.
   * 21:20
      * Přijíždíme k hotelu, kde je pán na recepci zmatený a o naší rezervaci z Bookingu prý nic neví, ale nevadí, daný pokoj za stejnou cenu nám dává i tak, takže spát kde máme :)
   * 23:00
      * Všichni až na mě už jsou v posteli, já ještě vyvolávám fotky a dávám je do alba.
   * 00:30
      * Na psaní deníku už nemám síly, takže to nechávám na zítra a jdu už taky spát.

## 14.9.2016
   * 9:30
      * Vstáváme.
   * 9:50
      * Zjišťujeme, že snídaně byla jen do 9:00, a tedy že jsme ji propásli.
      * Renča s Čermisem se vydávájí na lov kešky.
   * 10:20
      * Odjíždíme od hotelu a hledáme místo, kde bychom si koupili naši ranní kávu.
   * 10:25
      * Zastavujeme u benzinky ještě v Cedar City, kde kupujeme kávu a něco ke snídani.
      * U ní stojí americká klasika, jejíž vyfocení si nemůžu nechat ujít - Náklaďák Coca-Cola :)
   * 10:45
      * Probuzeni kafem jedeme dále směrem k našemu dnešnímu cíli, národnímu parku Zion.
        
## Deník bude brzy pokračovat :)